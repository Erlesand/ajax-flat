Kmom01
===============================

**Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?**
> Nej, ramverk har jag aldrig använt tidigare när jag har byggt webbapplikationer, men jag började kolla på Laravel för ett tag sedan och tyckte att det kändes väldigt smidigt att använda sig utav ett ramverk. 
> Fördelen verkar vara att där finns stöd för väldigt många saker *out of the box*, medan svårigheten ligger i att lära sig navigera runt i ramverket. Extra krångligt blir det för min del när man har att göra med ett MVC-ramverk, eftersom jag aldrig har använt något sådant tidigare, men det ser jag verkligen fram att lära mig mer om i PHP MVC-kursen.   

**Det blev en del nya verktyg i labbmiljön, var de nya för dig eller kände du igen dem?**
> Det mesta i kursmomentet var nytt för mig, jag har läst om det mesta tidigare, men inte varit i praktisk kontakt med det.
>
> *  Versionshantering via **Git**, har jag aldrig kommit igång med att använda, men just Git ser jag absolut som en enorm förenkling att jobba med när man väl kommit in i flödet och hur det fungerar med versionshanteringen. Just att man kan skapa nya *branches* och utveckla dessa lokalt för att sedan *merge* detta med *master bransch* ser jag fram emot att utforska.
> * **Composer** har jag använt för att installera saker, men jag har aldrig skapat en egen fil, men det är otroligt smidigt att man installerar alla sina *dependencies* med hjälp av det, och det är verkligen en enorm tidsbesparare.
> * **Markdown** kan jag absolut se ett användningsområde för om man är ny inom området med webbdesign, och att skriva README blir snyggt. Dock känner jag mig mest kreativt begränsad av det hela eftersom jag inte kan formatera text så som jag vill alltid, och det känns som att man tar bort fördelen med markdown om man slänger in html-element mitt i allt bara för att det ska bli så som jag vill med CSS-klassnamn. Dock ska jag fortsätta försöka ge markdown en ärlig chans, får se hur det känns efter nästa kursmoment.   

**Hur kändes det att jobba med Anax Flat och bygga din me-sida?**
> Det kändes väl smidigt sett till det att det gick lätt att få upp en hemsida, och sedan är det säkert lättarbetat när man väl kommit underfund med hur ramverket fungerar. För mig som är ovan vid MVC så är det dock lite tungrott så här initialt, men hoppas att det blir bättre. 

**Har du några förutfattade meningar, eller kanske en etablerad övertygelse, inom design och användbarthet för webben?** 
> Jag tycker att design och UX / UI är grymt kul, och jag kan spendera timmar på att surfa runt och läsa om de senaste trenderna inom dessa områden. Det gör dock att jag blir ganska "arbetsskadad" och gör att jag inte riktigt klarar av sidor som är gammelmodiga eller har dåligt fokus på användbarheten. Därför ska det bli väldigt spännande att få göra om Anax Flat och sätta min egen prägel på det hela, förhoppningsvis ska det bli en svan av denna ankungen.   

**Det fanns videor som kompletterade artiklarna, hjälpte de dig att förstå materialet bättre?**
> Det gjorde de verkligen, det känns som att Mikael kompletterar med väldigt bra saker i videoartiklarna, och flertalet gånger har mina frågor besvarats av honom i dessa klipp. Som exempel så hade jag problem att hitta var man ändrade flash-bilden som visas på sidorna innan jag hade tittat på videoklippen, efter att jag hade gått igenom dem så hade jag fått svar på denna fråga. 
> 
>Jag tror att anledningen till att jag har lättare att ta till mig av videoklippen är för att den visar upp alla verktygen som man använder; man ser vad man skriver i terminalen, man ser vad som händer, man får se effekten av att pusha till Git när man går in på sitt Github-konto. Allt detta är svårt att förmedla i övningstexterna och det blir väldigt rörigt i dessa eftersom man hoppar fram och tillbaka mellan olika ställen hela tiden.   
